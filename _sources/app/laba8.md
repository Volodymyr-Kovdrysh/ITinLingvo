# ЛАБОРАТОРНА РОБОТА №8

**Інформаційний пошук**  

**План**

1. Основні поняття  
2. Основні поняття **Internet**  
3. Служби **Internet**  
4. Пошукові сервери  
5. Робота в **Google** для пошуку та збору інформації  
6. Інформаційно-пошукові системи. Лінгвістичний пошук  
7. Питально-відповідні системи  
8. Робота з FTP-сервером   
9. Електронна пошта  
10. **QR** коди

## **Методичні вказівки**

### **Основні поняття**

З розвитком комп’ютерної техніки все частіше виникає необхідність обміну інформацією між комп’ютерами. Природний спосіб – передача носіїв інформації є незручним і неоперативним. Тому реалізують передачу інформації між двома комп’ютерами за допомогою мережі.  
***Комп’ютерна мережа*** – це група комп’ютерів, які з’єднані між собою за допомогою спеціального мережного устаткування та спеціального програмного забезпечення.  
Комп’ютерні мережі призначені для: 

* спільного використання апаратних та програмних засобів комп’ютерів;  
* забезпечення спільного доступу до ресурсів даних.

Комп’ютерні мережі прийнято ділити на 2 класи: 

* локальні (LAN – Local Area Network);   
* глобальні (WAN – Wide Area Network).

***Локальна мережа***  – це набір комп’ютерів, периферійних пристроїв, комунікаційних пристроїв, що з’єднані кабелями та  відповідного програмного забезпечення. У локальній мережі  можуть з’єднуватися комп’ютери одного поверху, будинку, організації.  

У мережі є багато комп’ютерів і для однозначної ідентифікації кожен комп’ютер у мережі має своє ім’я, під яким його “бачать” інші комп’ютери.  
Комп’ютери в мережі можуть бути рівноправними й можуть користуватися ресурсами один одного. Такі мережі, що переважно базуються на використанні операційної системи Windows, називаються ***одноранговими***. Windows – повноцінна однорангова операційна система, що може  ефективно взаємодіяти  із системами Windows  на інших комп’ютерах.  

Якщо в мережі є спеціальний потужний комп’ютер, виділений для спільного використання учасниками мережі, то він називається ***сервером***. Цей комп’ютер  виконує задачі управління мережею та надає інформацію іншим комп’ютерам мережі – ***клієнтам***. Отже,  ***серверна мережа*** – це мережа, в якій комп’ютери мають різні функції – одні з них  виступають в ролі серверів, що поставляють ресурси та послуги, інші комп’ютери відіграють роль клієнтів, що користуються цими ресурсами та послугами. Комп’ютери в мережі можуть об’єднуватися в  *робочі групи*. Кожен комп’ютер належить до робочої групи.  


### **Основні поняття _Internet_**  

Для пошуку і отримання знань її збереження і передачі крім мови людина знаходила додаткові засоби: писемність, друк, телефон, телебачення і зараз мережа Інтернет. ***Internet*** – це всесвітня інформаційна глобальна комп’ютерна мережа, яка об’єднує багато комп’ютерних мереж в єдиний інформаційний простір для обміну даними і доступу до інформаційних ресурсів. Вебсервіси для пошуку текстової чи графічної інформації є одним з найпоширеніших застосувань комп’ютерів.   

Internet  складається з багатьох комп’ютерів (серверів та клієнтів), з’єднаних між собою лініями зв’язку (як комутованими, так і постійними) і встановлених на цих комп’ютерах  відповідних програм.  

В мережу Internet об’єднуються мільйони комп’ютерів. Для їх взаєморозуміння потрібні засоби формування, передачі і прийому повідомлень між комп’ютерами. Такі засоби називаються протоколами. ***Протокол*** – це сукупність правил взаємодії комп’ютерів. Мережний протокол розписує комп’ютерам правила роботи  (це є мова спілкування комп’ютерів).   

Для  передачі інформації в Internet  використовується протокол **TCP/IP**.  _Протокол **TCP**_ --  це протокол  транспортного рівня. Він керує передачею інформації. При цьому дані, що відправляються, розподіляються на порції та нумеруються таким чином, щоб  при отриманні їх можна було б  правильно “зібрати” на комп’ютері одержувача.  

Суть адресного протоколу **IP**  полягає в тому,  що в кожного учасника Всесвітньої мережі повинна бути  своя унікальна цифрова ***IP-адреса***. Без цієї адреси не можна говорити про точну доставку TCP-пакетів на відповідний комп’ютер. Цифрова адреса виражається чотирма байтами, наприклад, 126.37.215.61 і  зручна для обробки на комп’ютері. Кожен комп’ютер мережі, через який проходить TCP-пакет, по  чотирьох байтах може визначити, якому наступному комп’ютеру треба переслати пакет, щоб він виявився “ближче” до одержувача. Розв’язанням питання, який комп’ютер вважати “ближчим”, займаються спеціальні засоби ***маршрутизатори*** – спеціалізовані програми, що працюють на вузловому сервері мережі.  

Користувачу не зручно працювати з числовою IP-адресою, тому для користувача кожен комп’ютер мережі має ще й доменне ім’я. У доменній адресі є різні рівні, що називаються ***доменами***, які відділяються крапкою. У доменній системі імен використовується  принцип послідовного уточнення. Домен верхнього рівня розміщений справа і позначає  графічний регіон – країну (ua – Україна, us – США, de – Німеччина і т.д.). Домени нижнього рівня розміщені зліва (їх може бути декілька) уточнюють місцезнаходження комп’ютера. Наприклад, адреса [www.chnu.edu.ua](https://www.chnu.edu.ua/) вказує на Web-сторінку Чернівецького національного університету.  

Доменне ім’я легко запам’ятовується, тому що, як правило, воно вказує на зміст Internet-ресурсу. Значить, користувач працює з доменною адресою, а автоматична робота серверів організована з використанням чотиризначної числової адресації, тому необхідно зіставляти доменні імена зі зв’язаними з ними IP-адресами. Цим і займаються сервери служби імен доменів (DNS). Наш запит на одержання деякого файла з серверу спочатку обробляється сервером DNS, а далі він пересилається згідно з  відповідною IP-адресою.  



### **Служби _Internet_**    

В Internet діють декілька служб (різних видів послуг). Найбільш популярними службами є веб (WWW, веб-форуми, блоги, вікі-проекти, Інтернет-магазини), електронна пошта, групи новин, FTP-сервери, пошукові системи тощо. У залежності  від задач, користувачі Internet використовують ті чи інші служби.  

Різні служби мають різні протоколи, їхнє дотримання забезпечується роботою спеціальних програм. Таким чином, щоб скористатися якоюсь із служб Інтернету, необхідно встановити на комп’ютері програму, яка може працювати з протоколом даної служби. Такі програми називаються ***клієнтами***.  

Так, наприклад, для ефективної передачі файлів в Інтернеті використовується спеціальний прикладний протокол FTP (File Transfer Protocol). Таким чином, щоб одержати з Інтернету файл, необхідно:

- мати на комп’ютері програму FTP-клієнт;  
- встановити зв’язок із сервером, що надає  послуги FTP (FTP-сервером).

Найпопулярнішою службою сучасного Інтернету є служба **WWW** (World Wide Web). Часто цю службу ототожнюють із Інтернетом, хоча насправді це лише одна  із його численних служб.  

WWW є основним способом доступу до ресурсів Інтернету. WWW являє собою єдиний інформаційний простір, що складається з величезної кількості взаємозв’язаних електронних документів, які зберігаються на Web-серверах. Web-сервер – це програма, що приймає і опрацьовує запити користувачів на пошук потрібної інформації і одночасно комп’ютер на якому установлена ця програма.  

Окремі документи, що складають Web-простір, називають *Web-сторінками*. Групи логічно або тематично об’єднаних Web-сторінок називають *Web-вузлами* або *Web-сайтами*. Один фізичний Web-сервер може містити багато Web-вузлів, кожному з яких, як правило, відводиться окремий каталог на сервері.   

Користувачам служби WWW надається інформація у вигляді ***гіпертекстових документів***, які у свою чергу теж можуть мати гіперпосилання на інші документи. Гіпертекстовими посиланнями  можуть бути слова, сполучення, зображення, які виділені кольором, підкресленням та рамкою. Феномен гіпертекста – це новий вид тексту, що протиставляється звичайному тексту. Гіпертекст не має стандартної лінійної послідовності читання. Гіпертекст нелінійний дозволяє проглядати складові частини в будь-якій послідовності і тим самим полегшує навігацію по гіпертексту. Перехід до іншого фрагменту тексту читач здійснює скачкоподібно. Використовуючи гіпертекст, кожен користувач вибирає потрібну йому інформацію, тим самим творить свою книгу.  

Сукупність великої кількості гіпертекстових документів, що зберігаються на серверах WWW, утворює своєрідний *гіперпростір* документів, між якими можливе переміщення. Користувач, почавши навігацію з деякого Web-документа, може переходити до нових документів як в межах цього ж Web-сервера, так і на інших серверах і здійснювати перегляд документів.  

Перегляд документів починається, як правило з домашньої сторінки. Спеціальні програми для перегляду Web-сторінок називаються ***браузерами***. Браузери дозволяють здійснювати перехід на інші сторінки. Документи, що є на Web-серверах, формуються за допомогою спеціальних правил HTML (Hyper Text Markup Language – мова розмітки гіпертекстів). Відображення документа на екрані відбувається згідно з  командами мови розмітки гіпертексту. Ці команди називаються ***тегами***. Наприклад, за допомогою тегів створюються гіпертекстові посилання. Такі документи ще називають документами  в HTML форматі. При відображенні HTML документу на екрані бачимо тільки текст документа (теги не відображаються). Клацнувши лівою кнопкою миші на гіперпосиланні, ми відправляємо запит на відкриття нового документа.   

Такий зв’язок між документами існує, тому що кожна адреса ресурса в Інтернеті визначається уніфікованим вказівником ресурсів – URL-адресою.  

Найчастіше URL-адреса має такий формат:*протокол://тип ресурсу.доменна адреса комп’ютера, на якому зберігається даний ресурс/ім’я  каталогу/ім’я підкаталогу/ім’я файла (наприклад, [https://www.chnu.edu.ua](https://www.chnu.edu.ua))*.  

***Протокол*** – це сукупність правил, які регламентують роботу з тим чи іншим ресурсом. Наприклад, *http (Hyper Text transfer Protocol)* – протокол передачі гіпертекстів для служби WWW, *ftp* – протокол пересилання файлів довільного типу, *nntp* – протокол передачі новин.  

Служба передачі файлів (FTP) використовується при передачі файлів-програм, при пересиланні великих документів (книг), при передачі великих архівних файлів. Служба FTP має свої сервери у світовій мережі, на яких зберігаються  архіви даних. У користувача для роботи із серверами FTP може бути встановлене спеціальне програмне забезпечення, хоча і браузери мають вбудовані можливості для роботи з протоколом FTP, але спеціалізовані FTP-клієнти забезпечують більш стійке з’єднання й володіють зручнішим інтерфейсом для користувача. FTP – це протокол за технологією сервер-клієнт.  

Крім перелічених служб (WWW, FTP) Інтернет має ще багато інших, наприклад, служба телеконференцій (для розсилання повідомлень великій групі користувачів), служба IRC (для спілкування кількох людей у режимі реального часу), Інтернет-магазини, аукціони, електронні платежі, Wiki-проекти та ін.  

### **Пошукові сервери** 

За статистикою більша частина часу, що проводить людина в Інтернеті, витрачається на пошук потрібної інформації. Існує три основних способи пошуку інформації в мережі Інтернет:

Указати адресу сторінки – найшвидший спосіб пошуку, але його можна використати тільки тоді, коли відома адреса документа чи сайту, де розміщено потрібний матеріал (наприклад, [https://www.chnu.edu.ua](https://www.chnu.edu.ua)).

Просування по гіперпосиланнях. Цим способом можна знайти документи лише близькі за змістом до поточного.

Звернення до пошукового сервера – найуніверсальніший спосіб пошуку інформації.

Перехід до інформаційного суспільства, що викликав безпрецедентне зростання обсягів інформації в комп’ютерних мережах, загострив проблему створення інформаційно-пошукових систем. Важливим напрямом комп’ютерної лінгвістики є розробка таких систем.

Для пошуку в ІПС створюються спеціальні інформаційно-пошукові мови, в основі яких лежать тезауруси. Тезаурусні словники допомагають підвищити повноту пошуку.

Процедура опису документа на пошуковій мові називається індексуванням. У результаті індексування кожному документу присвоюється індекс. Аналогічно індексується і запит. Алгоритм пошуку базується на порівнянні індекса запиту та індекса документа.

Упорядкована сукупність документів та технологій, призначених для збереження і пошуку даних у спеціальних базах, називається інформаційно-пошуковою системою (ІПС). Пошукові системи стали одним із головних інструментів доступу до інформації в умовах постійного зростання її обсягів.

Пошуковий сервер – це спеціалізований вузол Інтернету, який автоматично досліджує та надає в розпорядження користувача інформаційні ресурси. Сучасні пошукові системи дають змогу знайти дані практично на будь-яку тему.

Пошукові системи можна розділити на два класи – класифікаційні (каталоги) і словникові (індексні). У класифікаторах (наприклад, Yahoo Directory, що існував до 2014 р.) пошук здійснювався шляхом послідовного уточнення тематичних рубрик, поступово звужуючи область інтересів.

Інтернет-каталог – це перелік посилань на сайти з описами, упорядкований за категоріями. Його перевага – зручна деревоподібна структура. Недолік – повільне оновлення, оскільки наповнення виконувалося вручну.

Словникові пошукові системи (індексні) постійно сканують Інтернет і заносять у свої індекси дані про веб-сторінки. Прикладом сучасних індексних систем є Google, Bing, DuckDuckGo, Qwant, Brave Search, Ecosia.

Вони здійснюють пошук інформації за ключовими словами чи фразами, або за вказаною URL-адресою. Результати подаються у вигляді списку гіперпосилань.

Пошукові машини розташовують результати за релевантністю – найкращою відповідністю запиту. Це означає, що першими відображаються документи, де пошукові слова зустрічаються у важливих частинах тексту (заголовках, перших абзацах).

Сучасні пошукові системи – це не просто масиви документів, а цілі банки даних. Вони зберігають різноманітну інформацію, необхідну для науки, бізнесу чи освіти. ІПС використовуються у різних галузях: бібліотечна справа, медицина, біологія, лінгвістика, логістика, архітектура, юриспруденція тощо.

Будь-який пошук починається із запиту. Система знаходить документи, що відповідають цьому запиту, причому успіх пошуку суттєво залежить від точності формулювання.

Існує закон Зіпфа: слова з великою кількістю букв зустрічаються рідше, ніж короткі. Звідси випливає, що для пошуку варто використовувати максимально специфічні (довші) ключові слова.

Пошук може здійснюватися простими і складними запитами. Простий запит – це слово або словосполучення. Складний запит – це комбінація ключових слів з операторами AND, OR, NOT або спеціальними символами «+», «–», «*». Наприклад, `"machine learning" AND медицина` означає пошук сторінок, де фраза «machine learning» обов’язково присутня разом зі словом «медицина».

Правила складання запитів описані у довідці кожної пошукової системи.

Для підвищення зручності все більше застосовується **голосовий пошук**. Компанія Google розвиває Google Speech API та Google Assistant, Microsoft інтегрувала Copilot у Bing, Apple має Siri, Amazon – Alexa.

Наведемо приклади пошукових систем, якими користуються сьогодні:

а) міжнародні: Google ([https://www.google.com](https://www.google.com)), Bing ([https://www.bing.com](https://www.bing.com)), DuckDuckGo ([https://duckduckgo.com](https://duckduckgo.com)), Qwant ([https://www.qwant.com](https://www.qwant.com)), Brave Search ([https://search.brave.com](https://search.brave.com)), Ecosia ([https://www.ecosia.org](https://www.ecosia.org));

б) українські: Meta ([https://www.meta.ua](https://www.meta.ua));

в) французькі: Qwant ([https://www.qwant.com](https://www.qwant.com));

г) інші: StartPage ([https://www.startpage.com](https://www.startpage.com)), Swisscows ([https://swisscows.com](https://swisscows.com)).

Різні пошукові системи використовують різні алгоритми ранжування, тому результати відрізняються. Для повноти часто застосовують **метапошукові системи** – сервіси, що об’єднують результати кількох пошуковиків.
Прикладами є StartPage, Swisscows, Dogpile.

У міжнародному каталозі пошукових машин ([https://www.searchenginecolossus.com](https://www.searchenginecolossus.com)) зареєстровано понад 2300 систем із 230+ країн світу.


### **Робота в Google для пошуку та збору інформації**  


**Google** – найпопулярніший пошуковий сервіс глобального масштабу (найвідвідуваніший сайт світу), що опрацьовує мільярди пошукових запитів щодня. Google – це пошукова машина, яка базується на алгоритмах ранжування з урахуванням релевантності, якості джерел та штучного інтелекту, і відзначається високою точністю результатів.

Найбільш поширеним і зручним браузером для ПК, телефонів та планшетів є **Google Chrome** (близько 65% користувачів у світі). Серед інших популярних браузерів:

* **Apple Safari** (~20%);
* **Microsoft Edge** (~6%);
* **Mozilla Firefox** (~3%);
* **Opera** (~2%);
* **Brave** та інші (<2%).

На сторінці [https://www.google.com](https://www.google.com) або [https://www.google.com.ua](https://www.google.com.ua) вводимо пошуковий запит чи URL-адресу сайту. У результаті отримуємо список посилань на знайдені сторінки, що містять потрібні ключові слова. Пошук у Google виконується без урахування регістру (усі літери сприймаються як малі).

Результати пошуку бажано зберігати для подальшого використання. Для цього у браузерах передбачено функції **«Додати у закладки»** або **«Зберегти сторінку»**.

Через велику кількість інформації формулювання запитів відіграє ключову роль. Чим точніше сформульований запит, тим кращі результати отримає користувач. Для цього використовується **синтаксис мови пошукових запитів**.

#### Розширений пошук

Практично в кожній пошуковій системі є функція розширеного пошуку, яка дозволяє:

* вказати розташування слова (у заголовку, тексті, URL);
* виключити певні слова;
* обрати дату оновлення сторінки;
* обмежити пошук мовою чи країною;
* знайти файли за форматом (PDF, DOCX, PPTX тощо);
* здійснити пошук лише в межах конкретного домену.

#### Приклади операторів у Google

* `intitle:Google site:wikipedia.org` – статті у Вікіпедії з «Google» у заголовку.
* `site:chnu.edu.ua ректор` – пошук слова «ректор» лише на сайті ЧНУ.
* `"record date" site:uk` – пошук фрази «record date» на британських сайтах.
* `define:term` – визначення терміна.
* `related:cnn.com` – пошук сайтів, схожих на CNN.
* `info:chnu.edu.ua` – загальна інформація про сайт ЧНУ.
* `"комп’ютерна лінгвістика" filetype:pdf` – пошук PDF-документів з фразою.
* Виключення: `python -snake` – пошук Python без згадки про «snake».
* Логічні оператори: `граматика OR орфографія`.
* `~word` – пошук з урахуванням синонімів (наприклад, ~cheap знайде inexpensive, low-cost).
* Числові інтервали: `Чернівці 1500..1600`.

#### Інструменти браузера

У будь-якому браузері доступна функція **«Знайти на сторінці»** (Ctrl+F), яка дозволяє швидко знайти ключові слова серед результатів.

#### Сервіси Google

Крім пошуку, Google надає велику кількість сервісів, доступних через меню додатків:

* **Gmail** – безкоштовна електронна пошта.
* **Google Drive** – хмарне сховище (15 ГБ безкоштовно), інтегроване з Google Docs, Sheets і Slides.
* **Google Docs / Sheets / Slides** – онлайн-офісний пакет для створення й редагування документів.
* **Google Scholar (scholar.google.com)** – пошук наукових статей.
* **Google Books (books.google.com)** – повнотекстовий пошук книг і журналів.
* **Google Images** – пошук зображень (за ключовими словами, голосом, або завантаженим зображенням).
* **Google Maps** – карти, маршрути, супутникові знімки.
* **Google Photos** – хмарне зберігання та обробка фото і відео.
* **Google Translate** – автоматичний перекладач (текстів, документів, веб-сторінок).
* **Google News** – агрегатор новин.
* **Google Meet** – сервіс відеоконференцій.
* **Google Lens** – пошук за допомогою камери (розпізнавання предметів і тексту).
* **Google Play** – магазин додатків, ігор, фільмів, книг.

До допоміжних сервісів також належать:

* калькулятор (у пошуковому рядку можна виконувати обчислення);
* конвертер валют і одиниць виміру (`1000 UAH in USD`).

Більш повну інформацію про можливості пошуку в Google можна знайти на сайті [Google Search Help](https://support.google.com/websearch).



### **Інформаційно-пошукові системи. Лінгвістичний пошук**


Інформаційно-пошукові системи виникли в кінці 50-х — на початку 60-х років як відповідь на різке зростання обсягів інформації.
Існують **документальні** (зберігають самі документи) та **фактографічні** (містять описи конкретних фактів) інформаційно-пошукові системи.

Прикладами інформаційних баз для мовознавчих і гуманітарних досліджень є відкриті бібліотеки та каталоги повнотекстових ресурсів. У мережі Інтернет існують потужні проєкти **Google Books** ([https://books.google.com](https://books.google.com)) та **Open Library** ([https://openlibrary.org](https://openlibrary.org)), що містять мільйони оцифрованих книг і журналів.
Найбільшою англомовною базою безкоштовних цифрових матеріалів є **Internet Archive** ([https://archive.org](https://archive.org)).
**Проєкт Гутенберга** ([https://www.gutenberg.org](https://www.gutenberg.org)) пропонує десятки тисяч електронних книг (повні тексти) з можливістю читати онлайн або завантажувати; доступні також аудіокниги та музика.
**Europeana** ([https://www.europeana.eu](https://www.europeana.eu)) — європейська електронна бібліотека, що містить мільйони книг, зображень, картин, фільмів та інших об’єктів культурної спадщини.
**Gallica** ([https://gallica.bnf.fr](https://gallica.bnf.fr)) — одна з найбільших електронних бібліотек світу (фонди Національної бібліотеки Франції).
Найбільша онлайн-бібліотека Німеччини **DDB — Deutsche Digitale Bibliothek** ([https://www.deutsche-digitale-bibliothek.de](https://www.deutsche-digitale-bibliothek.de)) містить колекції книг, архівів, фотографій тощо.

З метою поширення і популяризації україномовних творів створено зручні електронні книгозбірні. Зокрема, вільна онлайн-бібліотека україномовної літератури **Чтиво** — [https://chtyvo.org.ua](https://chtyvo.org.ua) (пошук за напрямом твору — художня, наукова, навчальна; за назвою; за автором).
Можливість читати повні та скорочені твори українських і світових письменників надає **УкрЛіб** — [https://www.ukrlib.com.ua](https://www.ukrlib.com.ua). **УкрЛіт** — [https://ukrlit.org](https://ukrlit.org) — публічна електронна бібліотека української художньої літератури.
Список багатьох інших українських онлайн-бібліотек можна знайти у Вікіпедії.

Інформаційно-пошукова система **«Український правопис»** доступна на сайті [https://pravopys.com.ua](https://pravopys.com.ua) (пошук за розділами, за словом, частиною слова чи словосполученням).
Правильність різних висловлювань українською мовою можна перевірити за допомогою довідкових ресурсів порталу **MOVA.info**. На лінгвістичному порталі **MOVA.info** у розділі «Читальна зала» розміщено праці філологів-лінгвістів, матеріали з різних аспектів української мови, статті з комп’ютерної лінгвістики та посилання на зарубіжні лінгвістичні видання (зокрема на збірник «Computational Linguistics»).

Українська реферативна база даних **«Україніка наукова»** є повним джерелом рефератів, монографій, статей, матеріалів конференцій, посібників, авторефератів і дисертацій; використовується як основа для наукометричних досліджень. Режим доступу: [https://nbuv.gov.ua/db/ref.html](https://nbuv.gov.ua/db/ref.html).

Для пошуку наукових статей варто також використовувати **Google Scholar** ([https://scholar.google.com](https://scholar.google.com)).
Реферативна база **Scopus** відображає зміст рецензованих журналів і містить десятки мільйонів рефератів статей та посилань. Доступ: [https://www.scopus.com](https://www.scopus.com).
**Springer Link** ([https://link.springer.com](https://link.springer.com)) — одна з найбільших світових платформ електронних публікацій видавництва Springer.

Всесвітній атлас мовних структур **WALS** ([https://wals.info](https://wals.info)) — одна з найбільших відкритих баз у лінгвістичній типології. ***Типологія*** — розділ лінгвістики, що вивчає загальні закономірності різних мов, не пов’язаних спільним походженням чи безпосереднім впливом; типологічний аналіз проводять на рівні звука (фонетична типологія), слова (морфологічна), речення (синтаксична).
**WOLD — World Loanword Database** ([https://wold.clld.org](https://wold.clld.org)) містить відомості про лексичні запозичення; користувач може знаходити мови-реципієнти та мови-донори для заданих слів.


### **Питально-відповідні системи** 

Ще одна важлива задача, що пов’язана з інформаційним пошуком, – це формування відповіді на питання.
Системи *«питання–відповідь»* (Question Answering systems) дозволяють користувачам формулювати запити у звичній формі – у вигляді питальних речень природною мовою – і отримувати безпосередню відповідь, а не просто список посилань.

Більшість перших систем цього типу була орієнтована на англійську мову. Сьогодні такі технології поширені в різних мовних середовищах, у тому числі й для української.

Прикладами сучасних систем є:

* **WolframAlpha** ([https://www.wolframalpha.com](https://www.wolframalpha.com)) – система, що спеціалізується на точних фактах, розрахунках і статистичних даних;
* **ChatGPT** (OpenAI, [https://chat.openai.com](https://chat.openai.com)) – потужна універсальна система питально-відповідного типу, яка може працювати багатьма мовами, включно з українською;
* **Perplexity AI** ([https://www.perplexity.ai](https://www.perplexity.ai)) – пошуково-аналітична система, яка комбінує відповіді з поясненнями та посиланнями на джерела;
* **You.com** ([https://you.com](https://you.com)) – інтегрований пошук з функціями AI-відповідей;
* **NeevaAI** (нині інтегрована у Surfline Search) – експериментальний пошук із відповідями на питання;
* голосові асистенти (Google Assistant, Siri, Alexa), що вміють відповідати на питання у розмовній формі.


#### Принципи роботи

На вхід системі подається питання, сформульоване природною мовою. Текст проходить автоматичну обробку, яка включає:

* попередню нормалізацію;
* розбиття на токени (токенізацію);
* морфологічний, синтаксичний та семантичний аналіз;
* витягування сутностей (імена, дати, події, географічні об’єкти);
* зіставлення з базою знань або пошук релевантних джерел.

Характерною особливістю систем «питання–відповідь» є те, що результатом є **точна відповідь на питання**, а не лише набір документів. Водночас більшість систем дозволяють переглянути першоджерела.


#### Семантичні та AI-системи

Нові покоління систем працюють на основі **онтологічних моделей** та **штучного інтелекту**. Вони враховують:

* морфологію та синтаксис мови;
* семантику та контекст;
* синонімію й багатозначність;
* міжмовні паралелі.

У результаті користувач отримує відповідь у формі речення або короткого фрагмента, який найбільш точно відображає суть питання.


#### Підтримувані типи питань

Сучасні системи можуть відповідати на питання типу:

* **фактичні** («Яка висота гори Говерла?»),
* **часові** («Коли відбувся перший політ людини в космос?»),
* **географічні** («Де знаходиться Силіконова долина?»),
* **обчислювальні** («Скільки буде 2^15?»),
* **пояснювальні** («Що таке квантова суперпозиція?»),
* **порівняльні** («Чим відрізняється Bing від Google?»).




### **Робота з FTP-сервером.**

***FTP-сервер*** – це комп’ютер, підключений до Інтернету, який надає доступ до файлів через протокол **FTP** (*File Transfer Protocol*). За його допомогою можна завантажити файл із віддаленого комп’ютера на свій або навпаки передати файл на сервер. Протокол FTP зазвичай вимагає авторизації користувачів (логін і пароль), хоча можливі й публічні «анонімні» сервери.

Як відомо, веб-сторінки можуть містити посилання не лише на HTML-документи чи зображення (JPEG, PNG), які браузер відкриває безпосередньо, але й на файли інших типів (архіви, інсталяційні пакети тощо). У такому випадку браузер пропонує завантажити файл на комп’ютер.

Раніше доступ до FTP-ресурсів був можливий напряму через адресний рядок браузера (наприклад: `ftp://ftp.microsoft.com`). Сьогодні більшість сучасних браузерів (Chrome, Firefox, Edge) більше **не підтримують FTP-протокол**, тому для роботи з FTP потрібні спеціальні програми, такі як:

* **FileZilla** (кросплатформовий FTP/SFTP клієнт);
* **WinSCP** (Windows, підтримує FTP/SFTP/FTPS);
* **Cyberduck** (macOS/Windows);
* інтегровані FTP-модулі у файлових менеджерах (Total Commander, Double Commander, Midnight Commander).

FTP-сервери використовуються для поширення програмного забезпечення, відкритих баз даних, цифрових матеріалів (книг, музики, зображень). Наприклад, досі працює офіційний сервер Microsoft (`ftp://ftp.microsoft.com`), сервери з дистрибутивами Linux, а також FTP-архіви великих університетів.

Універсальні каталоги FTP-серверів, які існували раніше (типу FileSearch), сьогодні практично не функціонують. Для пошуку потрібних файлів частіше використовують **спеціалізовані архіви та репозиторії**, наприклад:

* репозиторії Linux-дистрибутивів (Ubuntu, Debian, Fedora);
* архіви програм з відкритим кодом (SourceForge, GNU FTP);
* наукові й освітні FTP-архіви (наприклад, CERN, NASA).

Окрім FTP існують й інші технології для доступу до віддалених файлів:

* **SFTP (SSH File Transfer Protocol)** – безпечна передача файлів поверх SSH (широко використовується сьогодні);
* **FTPS (FTP Secure)** – FTP із підтримкою SSL/TLS;
* **NFS (Network File System)** – мережева файлова система, яка дозволяє працювати з віддаленими каталогами як із локальними;
* **хмарні сховища** (Google Drive, Dropbox, OneDrive), які поступово витіснили FTP у багатьох сферах завдяки зручному веб-інтерфейсу та мобільним застосункам.






### **Електронна пошта** 


***Електронна пошта*** (*e-mail*) – це сукупність засобів, призначених для обміну повідомленнями між користувачами комп’ютерної мережі Internet. Щоб користуватися цією службою, необхідно створити поштову скриньку з певною адресою на поштовому сервері. Найпростіший спосіб отримати її – скористатися послугами безкоштовних поштових веб-сервісів, наприклад:

* **Ukr.net** ([https://www.ukr.net](https://www.ukr.net)),
* **Gmail** ([https://mail.google.com](https://mail.google.com)),
* **Outlook.com** ([https://outlook.com](https://outlook.com)),
* **ProtonMail** ([https://proton.me](https://proton.me)) — сервіс зі швейцарською юрисдикцією, орієнтований на захист приватності.

Для цього необхідно зареєструватися на поштовому сайті та вказати особисті дані.

Адреса електронної пошти має наступний формат:

**ім’я_користувача@ім’я_поштового_сервера**

Вона складається з двох частин, розділених символом **@** (в українській мові – *«равлик»*):

* права частина — ім’я поштового сервера, де розміщується скринька;
* ліва частина — логін (ідентифікатор користувача).

У результаті реєстрації користувач отримує електронну адресу та пароль для доступу до скриньки.



#### Структура електронного листа

Електронний лист складається з двох частин:

* **заголовок (header)** — службова інформація (адреси, тема, дата, маршрути доставки);
* **тіло повідомлення (body)** — текст повідомлення, інколи з вкладеннями.

Основні поля:

* **Кому (To):** електронна адреса отримувача;
* **Тема (Subject):** короткий зміст листа;
* **Копія (Cc):** адреси інших отримувачів, яким надсилається копія;
* **Прихована копія (Bcc):** адреси отримувачів, які не відображаються іншим.



#### Інструменти для роботи з поштою

Для електронного листування достатньо браузера (веб-інтерфейс). Додатково можна користуватися програмами поштових клієнтів:

* **Microsoft Outlook** (Windows, macOS),
* **Thunderbird** (вільне програмне забезпечення),
* **K-9 Mail / FairEmail** (Android),
* вбудовані поштові клієнти на iOS і macOS.



#### Gmail як приклад

Найпопулярнішим у світі є безкоштовний сервіс **Gmail** (мільярди користувачів). Для доступу до Gmail та інших сервісів Google створюється **обліковий запис Google** (*Google Account*), який включає логін (адресу e-mail) і пароль.
Користувачі Gmail отримують скриньку обсягом **15 ГБ** безкоштовно (пам’ять спільна для Gmail, Google Drive і Google Photos).



#### Проблеми безпеки

Однією з головних проблем електронної пошти є **спам** — небажані рекламні повідомлення. За оцінками, понад половину світового поштового трафіку складають спам-листи. Це завдає збитків бізнесу і користувачам.

Для боротьби зі спамом застосовують:

* автоматичний фільтр повідомлень (штучний інтелект аналізує вміст і відсіює підозрілі листи),
* чорні списки доменів і IP-адрес,
* індивідуальні фільтри користувача.

Ще одна загроза — **фішинг** (листи з підробленими посиланнями з метою викрадення даних). Сучасні поштові системи (Gmail, Outlook, ProtonMail) активно блокують такі повідомлення.






### **QR-код**  

QR-код (*від англ. Quick Response — «швидкий відгук»*) сьогодні широко використовується в повсякденному житті для швидкого отримання інформації. Достатньо відкрити камеру смартфона або спеціальний додаток для зчитування QR-коду, навести об’єктив на зображення — і користувач миттєво отримає доступ до інформації: тексту, вебсайту, зображення, відео чи навіть до мобільного застосунку.

QR-код — це двовимірний матричний код, створений японською компанією **Denso Wave** у 1994 році. Завдяки здатності швидко кодувати великі обсяги даних та зчитуватися під будь-яким кутом, він набув глобального поширення вже на початку 2000-х років. Його структура (три великі квадрати у кутах та допоміжні синхронізуючі елементи) забезпечує правильне визначення розміру, орієнтації та масштабу коду.


#### Використання QR-кодів

QR-коди активно застосовуються у різних сферах:

* **Транспорт** — електронні квитки, посадкові талони, абонементи;
* **Фінанси** — оплата через Apple Pay, Google Pay, Приват24, Monobank;
* **Освіта** — доступ до навчальних матеріалів, тестів, інтерактивних вправ;
* **Бізнес і маркетинг** — реклама, акційні пропозиції, переходи на сайти;
* **Щоденне життя** — меню в кафе, Wi-Fi-паролі, електронні візитки.


#### Як працює QR-код

Після сканування смартфон автоматично виконує дію залежно від типу вбудованої інформації:

* якщо закодовано **URL-адресу** — відкриває сайт у браузері;
* якщо це **звичайний текст** — виводить його на екран;
* якщо це **контактні дані (vCard)** — заносить їх у список контактів;
* якщо це **платіжний реквізит** — пропонує оплату у банківському застосунку.


#### Генерація та перевірка QR-кодів

Існують безкоштовні онлайн-сервіси та мобільні додатки для створення власних QR-кодів, зокрема:

* [qr-code-generator.com](https://www.qr-code-generator.com/)
* [goqr.me](https://goqr.me)
* вбудовані генератори у месенджерах та банківських додатках (наприклад, створення платіжних QR у Monobank чи PayPal).

Для перевірки та сканування QR-кодів більшість сучасних смартфонів не потребує окремих програм — достатньо вбудованої камери.




## **Практичні завдання**

1. Зайти на домашню сторінку Чернівецького національного університету. – В адресному рядку браузера Chrome ввести URL-адресу [http://www.chnu.edu.ua](http://www.chnu.edu.ua).
2. Через гіперпосилання переглянути інші Web-сторінки цього сайту.
3. Зберегти Web-сторінку про свій факультет в окремому файлі (**Файл → Зберегти як**).
4. Зберегти на диску лише рисунок із Web-сторінки (**Зберегти зображення як** з контекстного меню).
5. Зайти на сайт Київського національного університету імені Тараса Шевченка [http://www.univ.kiev.ua](http://www.univ.kiev.ua) та знайти інформацію про інститут філології.
6. Завантажити Web-сайти з правовою інформацією:

   * [http://www.rada.gov.ua](http://www.rada.gov.ua) — Верховна Рада України,
   * [https://zakon.rada.gov.ua](https://zakon.rada.gov.ua) — офіційна база законодавства.
7. На сайті Верховної Ради знайти закони “Про захист інформації”, “Про електронний цифровий підпис”. Ознайомитися з основними положеннями.
8. Знайти в електронних енциклопедіях або базах даних інформацію про **М. В. Лисенка**.
9. Використати сучасну інформаційну систему (наприклад, **Wikipedia**) для пошуку загальної інформації про **Томаса Мана**.
10. Відшукати інформацію про проєкт “Електронна Україна”.
11. Знайти національну програму “Освіта” (“Україна XXI століття”). Ознайомитись з основними шляхами реформування освіти.
12. Використовуючи онлайн-правопис (наприклад, [pravopys.net](https://pravopys.net)), визначити правила вживання апострофа у словах іншомовного походження.
13. На сайті [https://ukrlit.org](https://ukrlit.org) знайти твори української літератури, видані у 1601 р., та приклади українських балад.
14. В українських онлайн-бібліотеках знайти твір Остапа Вишні “Веселі артисти”, а в проєкті **Gutenberg** — твір A. Hamilton Thompson *English Monasteries*.
15. Знайти інформацію про переклади Святого Письма українською мовою; порівняти із Синодальним перекладом та Біблією короля Якова.
16. Здійснити пошук по темі «комп’ютерна лінгвістика» англійською та українською. Приклади запитів:

* `(комп’ютерна OR обчислювальна) AND лінгвістика`
* `(computational OR computing OR computer) AND linguistics`
  Пошук виконати у Google та Bing, порівняти результати.

17. На сайті ЧНУ здійснити пошук інформації про **кафедру англійської мови** через контекстне меню (**Пошук у Google**).
18. На сторінці “Інститути, факультети, кафедри” ЧНУ здійснити пошук усіх кафедр, у назві яких є «но» (Ctrl+F).
19. Провести порівняльний пошук у Google, Bing, DuckDuckGo та Yahoo за запитом *corpus linguistics*. Виконати також пошук за довшим (8–10 слів) запитом.
20. Сформувати запит із ключовими словами `definition` або `terms` на сайтах із доменом `.com` (оператор `site:.com`).
21. Використати сучасні системи запитання–відповідь (наприклад, **WolframAlpha**) для пошуку відповідей на питання:

* де готують професійних перекладачів;
* коли був заснований Чернівецький університет;
* when was Conan Doyle born?

22. У сервісах пошуку зображень (Google Images, Bing Images) знайти фото **Ніагарського водоспаду** (*Niagara Falls*).
23. У фотобанку [https://www.dreamstime.com](https://www.dreamstime.com) знайти фото метеликів.
24. На [https://books.google.com](https://books.google.com) знайти книги:

* Щипицина Л.Ю. *Інформаційні технології в лінгвістиці*,
* Yorick Wilks. *Machine Translation* (Springer, 2008),
* Bill Readings. *The University in Ruins*.

25. Виконати пошук зображень на тему **“Лінгвістика”** у Google Images. Продивитися відео про машинний переклад на YouTube.
26. Зберегти файл із розширенням `.doc` у Google Диск. Відкрити його у Google Документах та відредагувати.
27. Використати оператор `define:` у Google для пошуку визначення терміну **«телегонія» (telegony)**.
28. Спробувати перекласти словосполучення *wild cat company* та слово *зошит* за допомогою пошуку “фраза + словник” у Google.
29. Перевірити варіант перекладу слова *лопаріт* як *loparite*, ввівши його у пошук із параметром `site:.uk`.
30. Використати оператор `definition` або `glossary` у Google для пошуку визначення терміну **«телегонія»**.
31. Дослідити, які ще сервіси надає сайт Google (через меню “Сервіси Google”).
32. У базі даних [World Loanword Database](http://wold.clld.org) знайти мови-реципієнти французької мови. Вказати, які з них також є донорами.
33. У базі даних [Ethnologue](https://www.ethnologue.com):

* визначити державні мови Швейцарії та їх поширення у кантонах;
* дізнатись кількість державних мов у ПАР та загальну кількість мов на її території;
* визначити країни, де поширена німецька мова.

34. Знайти в Інтернеті навчальні презентації на лінгвістичну тематику, проаналізувати їх зміст та оформлення.



***Контрольні питання***

1. Що таке комп’ютерна мережа? Для чого призначені комп’ютерні мережі? Які є мережі?  
2. Які основні сервіси надає мережа Internet? Дайте їх коротку характеристику.  
3. Що таке протокол? Які функції виконує протокол TCP/IP?  
4. Яка структура IP-адреси та доменної адреси?  
5. Що таке Web-сторінка, Web-сайт, Web-сервер, WWW, FTP, URL?  
6. Що таке браузер? Які браузери ви знаєте?  
7. Що таке гіперпосилання, який вони мають вигляд?  
8. Як здійснити збереження Web-сторінки на диску?  
9. Як завантажити Web-сторінку в новому вікні?  
10. Які категорії пошукових серверів використовуються в Інтернеті?  
11. Які ви знаєте пошукові системи? Назвіть їх URL-адреси.  
12. Яка різниця між Web-серверами та FTP-серверами?  
13. Назвіть правові інформаційно-пошукові системи. Як їх використати?  
14. Яка адреса Web-сайту Чернівецького національного університету?  
15. Який формат адреси поштової скриньки? Як її створити?  
16. Наведіть приклади безкоштовних поштових серверів.  
17. Які ви знаєте вітчизняні та зарубіжні поштові сервери?  
18. Що таке обліковий запис?  
19. Які функції виконують семантичні пошукові системи?  
20. Яку роль відіграють метапошукові системи?  
21. Назвіть декілька операторів мови пошукових запитів.  
22. Як формуються прості й складні запити?  
23. Назвіть онлайн-бібліотеки україномовної та англомовної літератури.  
24. Які сервіси надає сайт Google?  
25. Що таке QR-код? Як його зчитати?  



## Вимоги до виконання і подання

1. Виконати **практичні завдання 1–34**.

   * Для кожного завдання зафіксувати результат (скріншот, файл, текст відповіді).
2. Дати відповіді на **контрольні питання** у кінці роботи.
3. Оформити все у вигляді **одного документа (.docx або .pdf)**.

   * Титульна сторінка з темою, ПІБ, групою.
   * Результати практичних завдань (з коментарями та скріншотами).
   * Відповіді на контрольні питання.
4. Подати звіт у **Google Classroom** до встановленого дедлайну.
5. **Схема імені файлу:**
   `<група>_<ПрізвищеІм’я>_ЛР8.pdf`

   * Приклад: `143_ПетренкоІван_ЛР8.pdf`



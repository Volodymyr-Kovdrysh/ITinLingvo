# ЛАБОРАТОРНА РОБОТА №12

**Візуалізація інформації. Інфографіка**

**План**

1. Поняття візуалізації даних
2. Інфографіка: сутність, переваги та види
3. Онлайн-сервіси для створення інфографіки
4. Сервіс **Piktochart**: інтерфейс та можливості
5. Створення інфографіки на лінгвістичну або гуманітарну тему
6. Експорт, публікація та поширення інфографіки
7. Використання інфографіки в лінгвістиці й освіті

## **Методичні вказівки**

### **Поняття візуалізації даних**

Зі зростанням обсягів інформації (числової, текстової, змішаної) особливо важливо **не лише володіти даними, а й уміти їх показати**. Традиційні таблиці й суцільні фрагменти тексту часто важкі для сприйняття, тоді як візуальні форми подання інформації дають змогу:

* швидко помітити **тенденції й закономірності**;
* підкреслити **головне**;
* зробити матеріал більш **доступним і наочним**.

***Візуалізація даних*** – це подання інформації у вигляді графіків, діаграм, карт, схем, образів, піктограм, інфографіки тощо, що полегшує її розуміння, аналіз та інтерпретацію.

У контексті лінгвістики візуалізують:

* **частоти слів і граматичних форм** (стовпчикові діаграми, хмари слів);
* **структуру тексту** (схеми, таймлайни);
* **класифікації мовних явищ** (дерева, ментальні карти, інфографіка);
* **мовні сім’ї, ареали, діалекти** (карти, схеми, картосхеми).

### **Інфографіка: сутність, переваги та види**

***Інфографіка*** – це візуалізація даних, тобто **передача числових, текстових даних і знань мовою графіки**. Це може бути плакат, постер, слайд, довга вертикальна схема або набір блоків, де об’єднано текст, числа, діаграми, іконки, ілюстрації.

Основні риси інфографіки:

* поєднання **тексту** та **зображень** в одному цілому;
* виділення **ключових фактів, чисел, висновків**;
* логічна структура, розбита на **блоки**;
* використання **кольору, розміру, шрифтів** для акцентування уваги.

Переваги інфографіки:

* дає змогу **швидко зрозуміти суть** складного матеріалу;
* підвищує **запам’ятовуваність** інформації;
* добре підходить для **презентацій, лекцій, плакатів, соціальних мереж**;
* дозволяє поєднати **дані + пояснення + ілюстрації** в єдиній композиції.

Основні види інфографіки:

* **Статистична** – акцент на числах, відсотках, порівняннях;
* **Хронологічна (timeline)** – події в часі;
* **Порівняльна** – зіставлення двох-трьох об’єктів;
* **Процесна (step-by-step)** – кроки, алгоритми, інструкції;
* **Інфографіка-карта** – географічне розташування, ареали;
* **Структурна** – частини цілого, класи, підкласи тощо.

Обмеження:

* некоректний добір візуальних елементів може **спотворити сприйняття даних**;
* надлишок декоративних елементів заважає **бачити головне**;
* інфографіка не замінює **повноцінний текстовий аналіз**, а доповнює його.

### **Онлайн-сервіси для створення інфографіки**

Для створення інфографіки існує багато веб-сервісів:

* [**Canva**](https://www.canva.com) -- універсальний онлайн-редактор із шаблонами для презентацій, постерів, інфографіки, соціальних мереж. Має вбудовані шрифти, іконки, діаграми.
* [**Visme**](https://www.visme.com) -- орієнтований на бізнес-презентації, інфографіку, звіти, інтерактивні матеріали.
* [**Creately**](https://creately.com/) – платформа для діаграм, схем, інфографіки та спільної роботи.
* [**Piktochart**](https://piktochart.com/) – спеціалізований конструктор інфографіки, який буде основним у цій лабораторній роботі.

Більшість сервісів працюють за схемою:

1. Реєстрація або вхід через **Google / Facebook / e-mail**;
2. Вибір **типу проєкту** (інфографіка, презентація, постер, звіт);
3. Вибір готового **шаблону** або «порожнього» макета;
4. Редагування тексту, кольорів, шрифтів, зображень;
5. **Експорт / завантаження / публікація**.

### **Сервіс Piktochart: інтерфейс та можливості**

**Piktochart** – зручний та нескладний конструктор інфографіки. Він дозволяє створювати:

* **інфографіки** (довгі вертикальні схеми);
* **презентації**;
* **плакати, постери**;
* **звіти** та **прості веб-сторінки**.

Доступні режими:

* **Free (безкоштовний)**;
* **Pro (платний)**;
* **Corporate (корпоративний)**.

У рамках лабораторної роботи достатньо **безкоштовного акаунта**.

#### Вхід та створення проєкту

1. Перейдіть на [https://piktochart.com](https://piktochart.com) або [https://magic.piktochart.com](https://magic.piktochart.com).
2. Зареєструйтесь або увійдіть через **Google / Facebook** (часто Facebook працює стабільніше).
3. Оберіть, що створюєте: **Infographic / Presentation / Poster / Report**.
4. Можна взяти **готовий шаблон** або обрати пункт **Create Your Own Infographic** (створити власну інфографіку). Безкоштовний акаунт відкриває обмежену кількість шаблонів (приблизно 5–7), але для навчальних цілей цього досить.

#### Основні розділи інтерфейсу

Ліворуч знаходиться вертикальне меню з основними інструментами для створення інфографіки.

* **AI Tools (AI-інструменти)**
    Генерація дизайну, автоматичні шаблони, швидке створення макетів за допомогою ШІ.
    У безкоштовній версії функції обмежені.


* **Graphics (Графіка)**
    Містить елементи, які можна додавати на полотно:

    * фігури, лінії, стрілки
    * рамки
    * іконки
    * декоративні графічні об’єкти

    Це головний розділ для додавання «візуальних цеглинок».


* **Text (Текст)**

    Вставка текстових блоків:

    * заголовки
    * підзаголовки
    * абзаци
    * попередньо стилізовані текстові блоки

    При виборі тексту з’являється панель форматування (шрифт, розмір, колір).



* **Design Components (Компоненти дизайну)**

    Готові набори елементів:

    * блоки оформлення
    * комбіновані елементи (іконки + текст)
    * стилізовані секції
    * елементи інтерфейсу

    Це допомагає швидко створити гармонійний стиль.



* **Colors (Палітра / Кольори)**

    Тут можна вибрати:

    * готові палітри
    * фірмові кольори
    * автоматичне узгодження кольорів

    Змінює кольорову схему всього дизайну.


* **Charts (Діаграми)**

    Можливість додати:

    * стовпчикові діаграми
    * кругові
    * лінійні
    * таблиці-схеми
    * візуалізації даних

    Дані вводяться вручну або імпортуються з CSV.


* **Maps (Карти)**

    Додати карту із доступних:

    * світу
    * континентів
    * окремих країн

    Можна позначати області та додавати підписи.



* **My Uploads (Мої завантаження)**

    Завантаження своїх:

    * фото
    * логотипів
    * скріншотів
    * ілюстрацій

    Усі файли зберігаються в особистій бібліотеці.


* **More (Більше інструментів)**

    Містить:

    * **Videos** – вставка відео з YouTube або Vimeo
    * **Tables** – вставка таблиць (2×3, 3×3, 4×4, 5×5)
    * інші додаткові інструменти, які не входять до основних категорій










### **Створення інфографіки на лінгвістичну або гуманітарну тему**

Для прикладної лінгвістики й мовознавства особливо корисні такі теми інфографіки:

* **Мовні сім’ї світу / Європи**;
* **Частоти частин мови в тексті**;
* **Життєвий шлях мовознавця** (timeline);
* **Етапи розвитку певної мови**;
* **Типологія перекладацьких стратегій**;
* **Структура корпусу текстів / словника**.

Типова послідовність роботи:

1. Вибрати **тему** (наприклад, «Мовні сім’ї Європи»).
2. Підібрати **дані** (таблиця, список фактів, хронологія подій, статистика).
3. Розподілити матеріал на **логічні блоки** (вступ, класифікація, приклади, висновки).
4. У Piktochart:

   * створити **фон** (Background);
   * додати **заголовок** (Text);
   * вставити **іконки, діаграми, карти** (Graphics, Tools);
   * розмістити текстові пояснення **короткими блоками**, а не суцільними абзацами.

Добра інфографіка має:

* мінімум «зайвого» тексту;
* чіткі підписи до діаграм;
* виразні **кольорові акценти**;
* логічний порядок блоків згори донизу.

### **Експорт, публікація та поширення інфографіки**

Після завершення роботи можна:

* **Save** – зберегти проєкт у Piktochart (доступний для подальшого редагування).
* **Preview** – переглянути результат.
* **Download** – завантажити у форматі **PNG / PDF** (у безкоштовній версії – з обмеженнями у кількостьі завантажень).
* **Share** – поділитись посиланням (публічний або приватний доступ).

Часто зручно:

* завантажити **зображення** інфографіки для вставки у звіт;
* згенерувати **URL-посилання** на онлайн-версію і вмонтувати у свій сайт;
* створити **QR-код**, який веде на цю інфографіку (для презентацій, роздаткових матеріалів, звіту).

### **Інфографіка в лінгвістиці**

Інфографіка все активніше застосовується:

* у **навчанні іноземних мов** (наочні схеми часів, видів речень, частин мови);
* у **перекладознавстві** (класифікації видів перекладу, приклади трансформацій);
* у **корпусній лінгвістиці** (показ частот, розподілу жанрів, авторів, стилів);
* у **соціолінгвістиці** (карти діалектів, статистика мовної поведінки);
* у **лексикографії** (структура словників, типологія словникових статей).

Перевага інфографіки в лінгвістиці – можливість:

* швидко **пояснити структуру** мовного явища;
* **зіставити** кількісні показники (частоти, відсотки, розподіли);
* залучити студентів до **проєктної діяльності** (створення власних інфографік за результатами аналізу текстів).

## **Практичні завдання**

1. Обрати **тему інфографіки**, пов’язану з мовознавством або гуманітарними науками. Приклади тем:

   * «Мовні сім’ї Європи / світу»;
   * «Частини мови англійської / української мови»;
   * «Види перекладацьких трансформацій»;
   * «Життєвий шлях відомого мовознавця»;
   * «Типи словників (тлумачні, перекладні, частотні, корпусні тощо)».
2. Підібрати **джерело даних** (стаття, розділ підручника, фрагмент наукової роботи, статистика, таблиця). Обсяг тексту – орієнтовно 1–2 сторінки, або компактна таблиця / список фактів.
3. Підготувати **короткий конспект** для інфографіки:

   * 4–6 основних блоків (розділів);
   * для кожного блока – кілька ключових тез або числових показників.
4. За потреби створити **таблицю даних** (у Google Sheets / Excel / LibreOffice Calc), якщо планується використання діаграм (частоти, відсотки, порівняння).
5. Зареєструватися або увійти до **Piktochart** (через Google / Facebook / e-mail).
6. Створити новий проєкт типу **Infographic / Poster / Presentation** (на вибір, але бажано Infographic або Poster).
7. Вибрати:

   * або **готовий шаблон**, який підходить до вашої теми;
   * або **порожній макет** (*Create Your Own Infographic*).
8. Налаштувати **фон** (Background):

   * обрати колір чи текстуру, що відповідають темі;
   * уникати занадто яскравих фонових зображень, які заважають читати текст.
9. Додати **заголовок інфографіки** та, за потреби, підзаголовок (назва теми, джерело даних, автор).
10. Розбити макет на **блоки** (секції), що відповідають структурі теми. У кожному блоці:

    * розмістити короткі текстові фрагменти (ключові слова, визначення, тези);
    * додати **ікони, фігури, лінії** (Graphics) для візуального оформлення.
11. Якщо тема містить статистику, створити **1–2 діаграми** (Tools → Charts):

    * внести дані вручну або імпортувати з таблиці;
    * налаштувати підписи осей, легенду, кольори;
    * додати короткий текстовий коментар (що показує діаграма).
12. Якщо тема має географічний аспект (мовні ареали, регіони, країни), використати **карту** (Map), позначити на ній потрібні країни / регіони, додати підписи.
13. Уважно перевірити **мову та орфографію**:

    * в українському тексті – відсутність «суржику», помилок у термінах;
    * коректність латинської транслітерації (якщо використовується).
14. Завершити композицію:

    * вирівняти елементи;
    * забезпечити достатні відступи;
    * уникнути «накладання» тексту на зображення;
    * забезпечити, щоб головні блоки були добре помітні.
15. Зберегти проєкт (**Save**), переглянути (**Preview**), за потреби – відредагувати.
16. Завантажити інфографіку у форматі **PNG / JPG / PDF** (дозволений у вашому акаунті формат).
17. За можливості опублікувати інфографіку онлайн (через **Share**) і отримати **URL-посилання** на неї.
18. Створити **QR-код**, який веде:

    * або на опубліковану інфографіку;
    * або на папку / сторінку, де збережено інфографіку (Google Drive, Google Sites, Tilda тощо).

    Зберегти QR-код як зображення.
19. Оформити **короткий текстовий коментар** (1–2 абзаци), у якому:

    * пояснити, які дані використано;
    * які висновки можна зробити з інфографіки;
    * чому саме такий формат подання (діаграми, іконки, блоки) є доречним.
20. Зібрати всі матеріали у звіт:

    * скріншоти окремих етапів роботи (інтерфейс Piktochart, редагування діаграм, карти тощо);
    * фінальне зображення інфографіки;
    * QR-код;
    * текстовий коментар та висновки.


***Контрольні питання***

1. Що таке візуалізація даних? Які її цілі в лінгвістиці й гуманітарних науках?
2. Дайте визначення **інфографіки**. Чим вона відрізняється від звичайної діаграми чи таблиці?
3. Назвіть основні види інфографіки (статистична, хронологічна, процесна тощо) та наведіть приклади для кожного виду.
4. Які переваги має інфографіка порівняно з «суцільним текстом»?
5. Які можливі обмеження та недоліки використання інфографіки в наукових текстах?
6. Які онлайн-сервіси для створення інфографіки ви знаєте? Чим вони відрізняються між собою?
7. Які можливості надає сервіс **Piktochart** для створення інфографіки?
8. Які основні розділи інтерфейсу Piktochart та для чого вони призначені?
9. Які вимоги слід враховувати при оформленні фону й кольорової гами інфографіки?
10. Чому небажано перевантажувати інфографіку текстом або декоративними елементами?
11. Як у Piktochart додати й налаштувати діаграму? Які типи діаграм є найбільш зручними для лінгвістичних даних?
12. Як можна використати карти (Maps) в інфографіці на лінгвістичну тему? Наведіть приклад.
13. У чому специфіка роботи з шрифтами в інфографіці (розмір, тип, читабельність, підтримка кирилиці)?
14. Чому важливо чітко продумати структуру блоків інфографіки перед її створенням?
15. Як інфографіка може бути використана в навчанні іноземних мов (наведіть 2–3 приклади)?
16. Як інфографіка може відобразити результати лінгвістичного дослідження (частоти, порівняння, класифікації)?
17. Що таке **QR-код** і як його можна використати для поширення інфографіки чи доступу до додаткових матеріалів?
18. Які кроки необхідно виконати, щоб створити інфографіку в Piktochart і вставити її у звіт?
19. Які вимоги до якості зображень (роздільна здатність, формат) слід враховувати при підготовці документа (.docx / .pdf) із вбудованою інфографікою?
20. Чи може інфографіка повністю замінити текстовий опис і науковий аналіз? Чому так / чому ні?

## **Вимоги до виконання і подання**

1. Виконати **практичні завдання 1–20**. Для ключових етапів (створення макета, діаграм, карт, експорту, QR-коду) зробити **скріншоти** або зберегти відповідні зображення.
2. Дати **письмові відповіді** на контрольні питання (1–20) у кінці звіту.
3. Оформити все у вигляді **одного документа (.docx або .pdf)**, який містить:

   * титульну сторінку (дисципліна, тема лабораторної, ПІБ, група, дата);
   * короткий опис обраної теми й джерела даних;
   * зображення створеної інфографіки (з підписом і коротким поясненням);
   * зображення QR-коду (з підписом, куди він веде);
   * скріншоти основних етапів роботи (за можливості);
   * результати практичних завдань (коментарі, міні-аналіз);
   * відповіді на контрольні питання;
   * загальні **висновки** (1–2 абзаци) про роль інфографіки в лінгвістиці та навчальному процесі.
4. Подати звіт у **Google Classroom** до встановленого дедлайну.
5. **Схема імені файлу:**
   `<група>_<ПрізвищеІм’я>_ЛР12.pdf`

   * Приклад: `143_ПетренкоІван_ЛР12.pdf`*
